# 2d---spel-abbdavhag
2d---spel-abbdavhag created by GitHub Classroom

Unity spelprojekt

I slutet av ettan har vi haft ett projekt i programmeringen, att göra ett spel med unity och
c#. Jag hade aldrig använt unity eller c# innan projektet startade så jag visste att jag inte
kunde sikta för högt, samtidigt så visste jag att jag inte ville kopiera ett spel som redan finns
eller göra något alldeles för enkelt. Jag kom fram till att göra ett relativt komplicerat 2D spel
var det bästa alternativet. Och jag bestämde mig för att göra ett runner typ spel.

Jag skrev ner alla idéer jag hade om hur det skulle fungera och hur det skulle bli en
utmaning. En speciell sak jag kom på var hur det ofta i runners går snabbare och
snabbare för att göra det svårare. Det gör genom ofta genom att låta karaktären springa
snabbare och snabbare. Min idé var att marken skulle vara ett rullband som rör sig snabbare
och snabbare. Jag gjorde en snabb googling på vad som skulle krävas för att det skulle
funka och jag kom fram till att det var möjligt att utföra inom tidsbegränsningarna. Där hade
jag min idé. Spelet skulle heta Escape the Factory, en runner med en twist.
Det sista jag gjorde var en snabb skiss över hur jag tänkte att spelet skulle se
ut, och om man jämför den och spelet nu när det är klar så är det inte så stor skillnad. 

Efter att jag hade tänkt ut vad jag skulle göra började jag tänka på hur jag skulle göra det.
När jag ritade min skiss så kom jag på vilka hinder det skulle finnas. Eftersom golvet redan
var ett rullband tyckte jag att det passade bra om saker föll ner på det som att en fabrik var
igång. Det första jag kom på var lådor och det fastnade och blev spelets hinder. Då trodde jag
att jag hade en plan för allting och jag började sätta mål för mig själv och skrev ner det i en planner.
Mål som jag tänkte tillsammans skulle skapa ett fungerande spel. ”Basic Movement” och ”Basic Animationer” var saker som jag hade med i listan. 
Jag började, dagarna efteråt, jobba med att utveckla spelet och efter ett par veckor så var jag klar med i
princip alla mål som jag satte. Men det var när jag skulle börja göra en meny som jag märkte
ett planeringsmisstag jag hade gjort. Jag hade inte tänkt ut vad spelets mål skulle vara. Jag hade precis i
början tänkt på några olika mål som spelet skulle kunna ha men jag bestämde mig aldrig och skrev inte upp det, så jag glömde bost det. 
Det som räddade mig var att jag trodde att deadlinen var mycket närmare än vad den var och jag hade därför tid att tänka ut det.
Det jag till slut gjorde var att jag gav spelet en timer på hur
länge som spelaren behövde överleva (Inte falla från rullbandet), och när timern gick ner till noll så stängdes fabriken och
rullbandet stänges av och man kunde fly fabriken. Därav namnet Escape the Factory. 

Mer än det jag nämnde så hade jag en planering som jag upplevde fungerade bra då jag alltid
hade en tydlig översikt över vad som behövde göras. Därför handlade de problem jag stötte på
om annat och inte om dålig planering. Ett problem som jag
stötte på med koden var precis i början av projektet när jag skulle skapa movementet-fysiken för karaktären.
Jag fick inte den att göra det jag ville. Den största anledningen till det var helt enkelt att jag aldrig hade använt unity
eller skrivit en rad c# innan projektet och därför fick jag använda en video. Jag kollade på en tutorial från Brackeys
och han hade skapat ett c# script för fysiken som han använde i den. 
Därför laddade jag ner det och modifierade det så att det fungerade precis som jag ville. 
Jag hade också problem med att hitta vissa assets. Det som slösade bort mest tid var rullbandet.
Jag minns att jag satt en hel kväll och försökte hitta någon som hade gjort ett rullband men
jag hittade inget som var ritat från sidan så som jag behövde det. Det slutade med att jag
satte mig i Figma och fick göra 16 individuella frames av en rullbandsanimation vilket tog
längre tid än vad man kan tro. Jag fick göra samma sak med lådorna. 
Utöver dem här problemen så har utvecklingsfasen gått framåt utan några stora problem.
Vissa gånger har jag fastnat för att jag inte vet exakt hur jag ska göra men
med internet så har jag snabbt kunnat lära mig och sedan kunnat applicera den kunskapen till andra 
problem som jag har stött på. 

Slutresultatet blev något som jag känner mig stolt över. Jag har lyckats göra ett
spel som både ser bra ut och som är roligt, nästan lite beroendeframkallande. Jag lyckades
göra allting som jag planerade från början, plus lite till. Jag har också lärt mig mycket om
spelutveckling, någt som jag är väldigt intresserade av, och jag har haft roligt med att skapa mitt första spel.
Det finns en sak som jag har tänkt på nu efteråt som skulle vara
kul att ha. Det är om det fanns ett gamemode där det inte går på tid utan där man istället får
poäng utefter hur länge man överlever. Det gör spelet till ett äkta endless runner spel.
Kanske blir det en framtida uppdatering… 
